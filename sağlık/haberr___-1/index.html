<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Haber İçeriği</title>
    <link rel="stylesheet" href="./style.css">
</head>
<body>

    <header>
        <h1>Haber Başlığı</h1>
    </header>

    <div class="news-container">
        <div class="news-image">
            <img src="./emre-5997021.webp" alt="Haber Görseli">
        </div>
        <div class="news-content">
            <p class="news-date">2 Şubat 2025</p>
            <h2 class="news-title">Bilgisayar Kullanımı Sinir Sıkışmasına Sebep Olabiliyor</h2>
            <p class="news-text">
                Günlük yaşamda, herkesin karşılaşabileceği bir sorun olan sinir sıkışmaları, kas, tendon veya kemik gibi
                 dokuların sinirlere baskısı sonucunda oluşuyor. Bu durumun en sık el bileği ve dirseklerde yaşandığını 
                 belirten Anadolu Sağlık Merkezi Hastanesi Beyin ve Sinir Cerrahisi Uzmanı Op. Dr. Emre Zorlu, “Sinir sıkışmaları
                  genellikle; bölgesel ağrı, el ve ayaklarda uyuşma, karıncalanma, güç kaybı veya hareket kısıtlılığı gibi belirtilerle 
                  kendini gösteriyor” dedi. Özellikle ani başlayan ve ağrı kesiciye rağmen geçmeyen 
                  ağrı ya da güç kaybı gibi şikayetlerin varlığında zaman kaybetmeden sağlık merkezine başvurulması gerektiğini dile
                 getiren Anadolu Sağlık Merkezi Hastanesi Beyin ve Sinir Cerrahisi Uzmanı Op. Dr. Emre Zorlu, “Travma veya kazalar sonrası meydana
                  gelen hasarlar, bilgisayar kullanımı veya spor gibi tekrarlayan hareketler, kasların veya eklemlerin aşırı zorlanması, obezite, 
                  yaşlanma ve diyabet gibi hastalıklar sinir sıkışmalarının en sık rastlanan nedenleri arasındadır” dedi. Cerrahi, 
                  Tedavi Seçenekleri Arasında Sinir sıkışması tanısında; doktor değerlendirmesi, sinir iletim testleri ve görüntüleme 
                  yöntemlerinden faydalanılabildiğini paylaşan Beyin ve Sinir Cerrahisi Uzmanı Op. Dr. Emre Zorlu, “Tedavi seçenekleri, tanı 
                  konduktan sonra durumun ciddiyetine bağlı olarak değişkenlik gösterir. En yaygın tedavi seçenekleri; fizik tedavi, çeşitli 
                  ilaçlar, steroid enjeksiyonları veya cerrahi müdahale olarak sıralanabilir. Cerrahi dışı yöntemlerle başarılı sonuç alınamazsa 
                  Beyin ve Sinir Cerrahisi Uzmanı değerlendirmesi ile ameliyat gündeme gelebilir. Operasyon ile sinir sıkışmasına neden olan bası 
                  ortadan kaldırılarak sıkışan sinir rahatlatılır” şeklinde konuştu. Ameliyat Sonrası Süreç Fizik Tedavi ile Desteklenebilir 
                  Ameliyattan sonraki rehabilitasyon sürecinin, hastanın normal yaşantısına en kısa sürede dönebilmesi için önemli olduğunun 
                  altını çizen Zorlu, “Ağrı ve uyuşukluk gibi şikayetler çok hızlı iyileşir. Ancak güç kaybı ve hareket kısıtlılığı gibi 
                  durumların normale dönmesi daha uzun zaman aldığı için ameliyat sonrası fizik tedavi gerekebilir. Operasyonun doğru zamanda 
                  ve uygun şekilde yapılması, ameliyat sonrası iyileşme sürecini olumlu etkiler. Tedavinin geciktiği durumlarda ise şikayetlerin 
                  tamamen düzelmeyebileceği veya rehabilitasyon süresinin beklenenden daha fazla sürebileceği unutulmamalı” dedi.

 
            </p>
        </div>
    </div>

</body>
</html>